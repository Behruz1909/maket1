<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="./css/style.css">
</head>
<body>
    <div class="container">
        <div class="user">
        <div class="wrapper">
            <h1 class="wrapper__title">Anonim Hikoyalar</h1>
            <p>10.08.2022</p>
            <a class="wrapper__link" href="./index.html"><h2 class="wrapper__title__two">Ота-онаси болалигини ўғирлаган қиз воқеаси</h2></a>
            <p class="wrapper__desc">Нафиса (исми ўзгартирилди) учун 11 ёшида болалиги тугади. Ота дейишга нолойиқ инсон унинг болалигини ўғирлаб, дунёдаги энг хунук ишни қилади. Бундан роппа-роса 6 йил аввал, яъни 2016 йил ёз ойларида Қ.С. маст ҳолатда оиласи билан яшаб келган уйда қизи ва ўзининг кийимларини ечиб, қизига;-“Мен қилаётган ишларимни ҳеч кимга айтма, онанга ҳам айтма, айтсанг ёмон бўлади, сени жазолайман!” деб қўрқитиб, ўзининг жинсий аъзосини қизининг жинсий аъзосига теккизиб, уятсиз бузуқ ҳаракатларни содир этади. Бу иш шу билан тугамайди.

                2019 йилнинг ёз фаслида, уйининг омборхона, ётоқхона, меҳмонхонасида, вояга етмаган қизини жазолаш билан қўрқитиб, уяли телефонидаги порнографик мазмундаги видеоролик ва расмларни кўрсатиб, мажбуран ўзининг жинсий аъзосини қизига ушлатиб, сўнгра унинг оғиз бўшлиғи, орқа чиқарув каналига, пастки жинсий аъзосига текказиб, жинсий алоқа қилиб, жинсий эҳтиёжини қондириб келган. Ота бундай жирканч ишларини бир неча бор такрорлаб, 2019 йил куз ойларида, қиш фаслида, 2020 йил қиш кунлари, ўз уйида ҳеч ким йўқлигида қизининг ўн тўрт ёшга тўлмаганини била туриб, уни эгнидаги кийимларини зўрлик ишлатиб ечиб ташлаб, жазолаш билан қўрқитиб, унинг эркига қарши равишда олди жинсий аъзосига ўзининг жинсий аъзосини текказиб, жинсий эҳтиёжини ғайритабий усулда қондириб келади.
                
                Қўшни бўлиб яшовчи Х.Э. хонадонларидаги электр симларини таъмирлаш учун келганида уйида отаси ва онаси йўқлигидан фойдаланиб, қизнинг ўн тўрт ёшга тўлмаганини била туриб, “Маҳалладаги болалар билан жинсий алоқада бўлгансан деб гап чиқариб, ҳамма тарқатаман, шарманда қиламан!” деб қўрқитиб, унинг эгнидаги кийимларини мажбуран ечиб, қаршилигига қарамасдан, ўзининг жинсий аъзосини, унинг жинсий аъзосига теккизиб, уятсиз бузуқ ҳаракатларни содир этад. Х.Э. ўзининг ноқонуний хатти-ҳаракатларини давом эттириб, 2018 йил қиш кунлари ва 2019 йилнинг ёз ҳамда куз фаслиларида, бир неча бор уйига келиб, ота-онасининг уйида йўқлигидан фойдаланиб, синглиси ва укаларини турли баҳонлар билан уйидан ташқарига чиқариб юбориб, такроран равишда, бир неча бор, Нафисанинг эркига қарши равишда олди жинсий аъзосига ўзининг жинсий аъзосини тиқиб, номусига тегиб, жинсий эҳтиёжини ғайритабий усулда қондириб келганлиги аниқланган.
                
                Бу воқеалар 2020 йилда аён бўлади. Қиз “Istiqlol avlodi” ижтмиоий-иқтисодий, ҳуқуқий қўллаб-қувватлаш марказига мактаб етакчиси томонидан йўналтирилади.
                
                2020 йилнинг февраль ойида Нафисанинг отаси ва қўшни эркакка нисбатан Ўзбекистон Республикаси ЖКнинг 129-моддаси 2-қисми билан жиноят иши қўзғатилади.
                
                Нафиса “Istiqlol avlodi” ижтмиоий-иқтисодий, ҳуқуқий қўллаб-қувватлаш маркази ётоқхонасига жойлаштирилиб, унга сифатли равишда ижтимоий, психологик ва ҳуқуқий ёрдам кўрсатиш чора-тадбирлари олиб борилган. Шу билан бирга Ўз.Рес.ЖПКнинг 54, 60, 61-моддаларига асосан, дастлабки тергов ҳаракатлари давомида, вояга етмаган жабрланувчи Нафисанинг барча ҳуқуқ ва манфаатлари ҳимоя қилиниб, марказ ҳуқуқшуноси қонуний вакили сифатида иштирок этади.
                
                Суд томонидан қизнинг отасига нисбатан Ўзбекистон Республикаси ЖКнинг 118-моддаси 4-қисми, 119-моддаси 4-қисми билан айбли деб топилиб, 16 йил “Озодликдан маҳрум қилиш” жазоси тайинланган. Қўшни эркак Э.Х.га нисбатан Ўзбекистон Республикаси ЖКнинг 118-моддаси 4-қисми, 119-моддаси 4-қисми билан айбли деб топилиб, 4 йил “Синов” жазоси тайинланган.
                
                Бу аянчли воқеада қизнинг онаси даставвал қизининг тарафини олмасдан эрига нисбатан жиноий иш қўзғатмасликларини сўрагани фожеали. Қизнинг ўзини айблаб, оиласини сақлаб қолишни сўраб қолади. Бугунги кунда она бу қизига нисбатан оналик ҳуқуқидан маҳрум қилинди (аёлнинг бошқа фарзандлари у билан яшамоқда) ва Нафиса яқин қариндошлари билан яшамоқда.
                
                Нафисанинг отасига бу жазонинг тайинланиши ўзи бўлмаган. Мутасадди ташкилотларнинг аралашуви туфайли у узоқ йиллар қамоқда ўтиришга маҳкум бўлди.
                
                Нафисан хўрлаганлар жазоланди, қиз узоқ реабилитациядан ўтиб, ҳозир янги жойда истиқомат қилмоқда. У моноцентрда дизайнерликка ўқиди. Буларнинг барчаси ўзининг яқинлари ҳиёнат қилган пайтда буткул бегона одамлар томонидан қилинди.
                
                Марказ раҳбари Камалова Н.М. айтишича, бу ҳолатда марказ юристлари қизнинг яқин қариндоши жазоланишига эришдилар ва бу виждон азобига олиб келади. “Мени ўлганим яхши эди, мендан барча нафратланмоқда – онам, аммаларим, синглим ва укам, қариндошларим. Ўз отангни қаматиб, нимага эришдинг”, дейишди менга. Мен бир зумда нафақат отам, балки оиламни ҳам йўқотдим”, дейди қиз. Бола томонидан ариза бўлмаган тақдирда ҳам зўравонлик белгилари текширув ўтказишга асос бўла олади. 
                
                Бизнинг амалиётимизда бизга қариндошлари томонидан зўрлангани ҳақида бутун умри давомида ҳеч кимга айтолмаган, айтишга журъат этмаган кўплаб аёллар мурожаат қилишди. Жинсий зўравонликнинг ҳар қандай кўринишлари, одатда яширилади, шунинг учун муаммони тўлиқ очиб бериш, бу ҳақда статистик маълумотларни олиш имконсиз. Бу ерда зўравонлик жазосиз қолиш ва бутун жамиятнинг сўзсиз розилиги билан боғлиқ бўлиб, ҳуқуқ-тартибот идоралари бундай муаммоларни жиноий иш қўзғатмасдан, келишув йўли билан ҳал қилишга интилади. Ҳеч қандай ариза ва суд ишлари йўқми – статистика ҳам йўқ. Бундай муносабат ҳақиқатда мавжуд бўлган муаммонинг йўқлиги ҳақида гапиришга имкон беради. Зўравонлик қурбонларининг ўзлари ҳукмдан қўрқиб, жароҳатлари ҳақида сукут сақлашни афзал кўрадилар.
                
                Марказ юристи:
                
                Оила ичидаги зўравонлик — энг яқин қариндошлар (ота-она, ака-опа); ота-она ўрнини босувчи шахслар; ота-она вазифасини бажараётган шахслар (амаки, тоға, хола, амма, бобо, буви ва ҳ.) томонидан жинсий таъқиб. Бу барча катта ёшдаги қариндошларга бола боғланган. Қурбон ҳеч қачон зўравонлик сабабчиси бўлмайди. У айбдор бўла олмайди. Зўравонлик амалга оширилади, тамом.
                
                МУҲИМ! Бу зўравонликни боланинг жинсий алоқага розилиги, шахсга нисбатан зўравонлик қўлламасдан номақбул хатти-ҳаракатлар қилиш деб талқин қилиш мумкин эмас. Аммо амалда улар муддатидан олдин озодликка чиқмоқда. Зўрлаш бўйича моддани кучайтириш ҳақида бонг уришимиз керак. Биз тергов ва суд жараёнида қизнинг ҳуқуқларини ҳимоя қила олдик, аммо яқин қариндошлари томонидан зўравонлик бўлганини ҳеч қачон айтмайдиганлар қанча. 
                
                Марказ психологининг айтишича, болалар зўравонликка учраганини тан олишлари камдан-кам учрайди. Зўравонликка учраган болалар йиллар давомида бу сирни сақлаб келади. Болаликда жинсий зўравонликни бошдан кечирган болаларнинг аксарияти бу ҳақда каттароқ бўлгандагина бировга айтиб беришлари мумкин.
                
                МУҲИМ! Тан олмаслик боланинг зўравонлик шароитида ва ҳимоясиз ҳамда профессионал психологик ёрдамисиз яшашда давом этишини англатади ва бундан ҳам кўпроқ болалар фош қилинмаган жиноятчилар қурбонига айланиши мумкин.
                
                Юридик ва психологик ёрдам АҚШ элчихонаси Кичик грантлар жамғармаси кўмагида “Гендер тенглигига эришиш контекстида оилавий зўравонликка қарши курашиш мақсадида Жиззах вилояти давлат ва нодавлат нотижорат ташкилотларининг миллий салоҳиятини ривожлантириш” лойиҳаси доирасида кўрсатилди.
                
                Нигина Худайбергенова тайёрлади</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Ўтган йилнинг октябрь ойида қўшнисини бехосдан ўлдириб қўйган ҳомиладор аёлнинг отаси иқрорини саҳифаларимизда эълон қилган эдик.

                Июль ойининг бошларида кўзи ёриши керак эди, шунинг учун 15 июнь куни турмуш ўртоғи уни ота-онасининг уйига олиб борадики, туғиб онаси қарашиб турарди. 26 июнь саҳарда эса уларнинг уйига яқин бўлган жойда қўшнининг жасади топилди… У пичоқнинг бир зарбасидан ўлган. Ҳамма қўшнилар ички ишлар бўлимига сўроқ қилиниш учун олиб кетилади, ёш аёлни эса касалхонага олиб кетишади. У ерда бўлиб ўтган воқеани гапириб берди.
                
                Жорий йилнинг 6 август куни эса «Ўзбекистон» телеканали «Бир жиноят изидан» кўрсатувининг навбатдаги сонини ушбу қотилликка бағишлади. Ўша сонни эса «Ҳирс ўйини ёхуд нега ёш жувон тўйдаги отарчини пичоқлаб ўлдирди?» деб номлашибди.
                
                Кўрсатув муаллифи воқеага жуда субъектив ёндошмоқда: «Инсоннинг нафс дея аталувчи душмани борки, у одамни ўзига асир қилиб домига тортади. Охир-оқибатда эса турли балоларга гирифтор қилади. Нафсига қул бўлган кимса ичкилик, фаҳш, қимор ўйинларига берилади. Кези келганда ўғирлик ҳам қилади. Ва ҳатто одам ўлдиришгача етиб боради», дейди у. Стоп! Гап ўз шаънини ҳимоя қилган ҳомиладор келинчак ҳақида кетмоқда. Қанақа нафс ҳақида гапиряпсиз ўзи?
                
                Чироқчи тумани «Лангар» МФЙ маслаҳатчиси Бахтинисо Боқоева: «2021 йил маҳалламиз учун яхши йил келмади, чунки хотин-қизлар ўртасида битта жиноят содир этилди. Ўшандан кейин бу жиноятчилик Лангар МФЙ ходимларимини кўзимизни очди. Хотин-қизлар орасида жиноятчиликнинг олдини олиш учун профилактика кунларини ташкил қилдик» эмиш. Хотин-қизлар орасида жиноятчилик олдини олгунча йигитлар, эркаклар билан ҳам тушунтириш ишларини олиб борасизларми, ўртоқ маслаҳатчи?
                
                Кўрсатув муаллифи давом этади: «Ана ҳолос, гумонланувчи аёл бутун бошли ҳофиз йигитни ўлдирдим деб кўрсатма беряпти. Тавба, минг марта тавба. Наҳотки аёл кишининг қўлидан бунчалик ваҳший қотиллик келса. Ўзим билан олиб келган пичоқни тиқиб олдим деяпти». Аёлларни уй зўравонларни бундан баттар ваҳшийлик билан ўлдирмоқда, ўртоқ бошловчи, нега уларни ёритмайсиз?
                
                Лангар МФЙ ҳоким ёрдамчиси Усмон Абдураҳмонов жиноятчиликнинг олдини олиш, ёшларни ишга жойлаштириш, ободончилик, ҳар хил тадбирлар ўтказиш бўйтча ишлари ҳақида ҳисоботлар берадими-эй.
                
                Кўрсатув давомида: «Халқимизда ғўнажин кўзини сузмаса, буқа ипини узмайди деган гап бор. Биз бугун ким аввал кўз сузгани-ю, ипни ким биринчи бўлиб узгани ҳақида бахслашмоқчи эмасмиз. Ҳар ҳолда муқаддас оилага ҳиёнат қилингани рост» дейилади. Кечирасиз-у, уйланган эркак бировнинг хотини, умуман аёлларга гап отишга бало борми? Ғунажинни нима алоқаси бор?!
                
                Ҳайрият кўрсатув ярмига келганда бошловчи қотиллик қурбони бўлган йигит оилали аёлни ҳоли-жонига қўймасдан «кўрмасам туролмайман, чиқмасанг кетолмайман» деб гоҳ томорқасида, гоҳ уйи ёнидаги боғда кутиб турганини эслабди. Сал қолса бутун айбни аёлга ағдармоқчи бўлдинигиз, а, ўртоқ бошловчи?
                
                Лангар МФЙ раиси Анвар Шохўжаев, ўшандан кейин маҳалламизда ҳеч қандай жиноят содир этилгани йўқ деб ўзини оқлаш ва ҳисобот бериш билан овора. Ҳозир ўғирлик ҳам йўқ, тўхтатилди эмиш. Бу гапларга на кулишни, на йиғлашни биласан…
                
                Бошловчи давом этади: «Муқаддас Ислом динида аёлларнинг иффат номусини муҳофаза этишга, оила масаласига алоҳида эътибор қаратилган. Унга кўра оила муқаддас ҳисобланиб, аёл зиммасига эрига меҳр бериш, эркакка эса аёлнинг бахту-саодати ва муҳофазаси учун ҳаракат қилиш, ҳар иккаласига эса фарзандларини соғлом, ақлли, иймонли, илмли қилиб тарбиялаш каби бир қанча жавобгарликлар юклатилган. Бироқ биз бугун ҳикоя қилаётган жиноят ишида марҳум йигит ҳирсий нафсини жиловлай олмай муқаддас оиласига ҳиёнат қилди. шу боис ҳам воқеалар ривожи фожеа билан якун топди. Аммо бизни бир савол қийнайди. Нега жойлардаги маҳалла фаоллари, хотин-қизлар ташкилоти қўлини қонга ботирган аёлни тартибга чақирмади, маслаҳат бермади, муқаддас оила шаъни ва қадр-қиммати, турмуш ташвишлари, оилавий можароларга аралашиш кечириб бўлмас катта гуноҳ эканлиги ҳақида бот-бот қулоғига қуйилмади?». Ие, жаноб бошловчи, билмасмидингиз, хотин-қизлар масалалари бўйича масъуллар фақат оилаларни яраштириш билан овора. Боз устига, нега фақат аёллар билан ишлаш керак экан? Эркакларга бировнинг ҳасмига гап отиш гуноҳ эканлигини тушунтириш керак эмасми, мабодо?</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Қаршимизда ўтирган қиз эндигина 16 ёшда. Озғин ва паст бўйли бўлгани учун янаям ёшроқ кўринади. Мадинанинг ёнида (исми ўзгартирилган) унинг онаси ўтирарди ва титраган қўллари билан қалин дафтар саҳифаларини варақларди. У бу дафтарни ўша вақтда 15 ёш бўлган қизи уни зўрлашганини айтиб берганида тутганди.
                2021 йилнинг куз ойида қизни Жиззахдаги касалхонага ётқизишган. Қиз у ерда Миразиз исмли йигит билан танишади. Йигит ундан катта эди ва тез орада Мадина, касалхонадаги бошқа қизлар, Миразиз дўстлашиб олишди.
                Касалхонадан чиққандан кейин улар ўзаро хабарлашиб туришди. 2021 йил декабрь ойида Миразиз Мадинани меҳмонга таклиф қилади. Қиз боришдан қўрқарди, лекин Миразиз учрашув унинг дўсти Сарварнинг уйида бўлиши ва бошқа қизлар ҳам таклиф этилганини айтади.
                “Биз кейинроқ Сарвар Миразизга биров ҳимоя қила олмаслиги учун унга отаси йўқ, содда ва гўл қизни топиб беришни айтганини билдик”, — дея қўшимча қилади қизнинг онаси.
                Қизнинг сўзларига кўра, ўша хонадонга борганида у ерда ҳаммаёқ безатилганини кўрган. Кроват ёнида шарлар ва гуллар бор эди, бошқа қизлар бўлмаган. Мадина уйига кетмоқчи бўлганда Сарвар уни тўхтатади, Миразизга пул бериб, бориб ижарага олинган хонадон пулини тўлаб келишини айтади. Сарвар эшикни ёпиб Мадинани ўзига тортади. У қаршилик кўрсатади, қочишга ҳаракат қилади. Пичоқ излаб ошхонага югурди, лекин хонадонда идиш-товоқ йўқ эди… Ўша куни у қизни зўрлаган.
                “Кейин, ҳаммаси тугагач, у мени уйга қўйиб юборди. Ҳеч кимга айтмаслигимни тайинлади. Ҳаммасини видеога ва суратга олдим, жим юрмасанг бу суратларни ҳаммага кўрсатаман деди. У менга бошқа қизларнинг интим суратларини кўрсатди. Мен уларни танимайман, лекин ёши каттароқ қизлар эди”.
                Мадина бўлган воқеа ҳақида ҳеч кимга айтмади, Миразиз билан алоқани узди. Қизнинг айтишича, Сарвар вақти-вақти билан унга телефон қилиб, ўша воқеа билан таҳдид қилган, унинг қанақалигини ҳаммага айтиб беришини, зўрлаш пайтида яширинча суратга олганини айтган. Янги йилдан кейин у яна қўнғироқ қилади ва унинг олдига келишини сўради. Мадина боришни хоҳламаса ҳам, лекин суратлари тарқалиб кетишидан қўрқиб, Сарванинг ёнига боради. Ўша воқеалар яна содир бўлади.
                Шундан сўнг қизнинг соғлиғида муаммолар пайдо бўла бошлайди. Унинг уйқуси ёмонлашиб, иштаҳаси йўқолади, синфдошлари билан ҳам алоқани узади. Онаси шубҳаланиб қизини сўроққа тутади, лекин Мадина ҳаммасини яширади. Бу вақтга келиб қиз ҳомиладорлигидан шубҳаланарди, у ҳатто шубҳалари ҳақида Сарварга ҳам айтган, лекин йигит унинг устидан кулган холос.
                4 апрель куни онаси уни шифохонага олиб боради. Чунки қизини касал бўлиб қолган ёки у билан бирор даҳшатли воқеа содир бўлган деб гумон қила бошлаганди. Ҳақиқатан ҳам қиз 18 ҳафталик ҳомиладор эканлиги маълум бўлди. Бундай хабардан кейин Мадина онасига бўлган воқеаларни айтиб берди. Эртаси куни қизнинг онаси Сарварни уйига чақириб, ультратовуш текшируви натижасини кўрсатади, лекин йигит, онанинг сўзларига кўра, кескин муносабат билдирган: ғазабланиб, дўқ-пўписа қилган.
                “У шаҳардаги нуфузли университетларнинг бирида иккинчи курс талабаси, отаси ҳақида билмайман, лекин онаси пойтахтда таниқли аёл, телевидениеда ишлайди”, дейди Мадинанинг онаси бизга дафтаридаги ёзувларни кўрсатиб. Бу ерда тиббий ҳужжатларнинг нусхалари, милицияга мурожаат қилганимиздан кейинги ҳолатлар ҳақида ёзувлар бор”.
                Қизнинг онаси дарҳол ИИВ ходимларига мурожаат қилиб ариза ёзган. Уч кундан кейин бокираликнинг бузилиши ва ҳомиладорликни тасдиқловчи текширувлар ўтказилган.
                Сарварни бўлимга чақиришган. Жабрланувчиларнинг сўзларига кўра, йигит Мадина ўшанда бокира бўлмаганлиги, унинг ўзи у билан муносабатга киришишни хоҳлаганини айтган. Боланинг отаси эмаслигини таъкидлаган. Шундан сўнг тергов ишлари бошланган.
                
                Бўлиб ўтган воқеалардан кейин Мадина янада тушкунликка тушиб қолган. Бир неча ҳафта ичида уч марта ўз жонига қасд қилмоқчи бўлади – уйдаги дори қутисидаги таблеткаларни ичади. Унинг боши айланиб, бурни қонаган, лекин омон қолган. Мадина бўлган воқеаларни узоқ вақт давомида ҳатто онасига ҳам айтишга журъат эта олмаган. Қўрққан. Ҳолатни қабул қилиши учун қизга бироз вақт керак бўлди. Бир неча ҳафта ўтгач, у ўз танасидаги ўзгаришларни ҳис қила бошлади. 18 апрель куни унинг қорни қаттиқ оғрий бошлади, қиз жасорат тўплаб, онасига ўз жонига қасд қилгани ҳақида айтади. Онаси яна қизини шифохонага, гинеколог ҳузурига олиб борди.
                «Бола 21 ҳафталик эди, биз шифокор ёнига бордик. У сув кетаётганини айтди, ҳомилани сақлаб қолиш учун таблеткалар берди, лекин бола барибир нобуд бўлди. Улар кўмишимиз учун болани бизга бермоқчи бўлишди, лекин мен буни рад этдим, унинг отаси ким эканлигини аниқ исботлаш учун таҳлил ўтказишларини талаб қилдим. Прокуратурада болани олиб қолиб, бизга маълумотнома беришди. Кейинроқ маълумотномада сана ва болани олиб қолган масъул шахснинг исм-шарифи йўқлигини билдик», – дейди қизнинг онаси.
                Маҳалла қўмитаси Мадина ва унинг онасини “ИСТИҚБОЛЛИ АВЛОД” ҳуқуқий, иқтисодий ва ижтимоий қўллаб-қувватлаш марказига юборди.
                Юридик ёрдам USAID молиявий кўмагида “Жиззах вилоятида аҳолининг ижтимоий ҳимояга муҳтож қатламини юридик хизматлардан фойдаланиш имкониятларини яхшилаш” лойиҳаси доирасида кўрсатилмоқда.
                Марказда она ва қизга кўрсатилган психологик ёрдам натижасида Мадина ўзига келиб олди ва унда эртанги кунга ишонч пайдо бўлди. Энди уларда адолатли қарор топиши учун курашишга кучлари етарли. Ҳақиқатан ҳам бу ишда кучли бўлиш зарур.
                Мадинанинг онаси ва марказ ҳуқуқшунослари ҳозир Сарварни жавобгарликка тортишга ҳаракат қилмоқда. Мурожаат факти асосида Жиноят кодексининг 128-моддаси 1-қисми (Балоғатга этмаган шахс билан жинсий алоқада бўлиш) бўйича жиноят иши қўзғатилган, гарчи ҳуқуқшунослар ва жабрланувчининг онаси 118-модда (Зўрлаш) бўйича иш очишларини хоҳлашган бўлса ҳам, чунки Мадинанинг ўзи уни зўрлашганини даъво қилмоқда. 128-моддага асосан жиноят содир этганликда гумон қилинган шахс учун белгиланиши мумкин бўлган энг юқори жазо — 1 йилдан 3 йилгача озодликдан маҳрум қилиш, энг паст жазо эса ахлоқ тузатиш ишлари ҳисобланади.
                Жабрланувчининг сўзларига кўра, ишни чўзишяпти, она терговга топширган ультратовуш текшируви натижалари тўғрисидаги ҳужжатлар ҳам йўқолган. Унинг дафтарида бу ҳақдаги ёзувлар, телефонида ҳужжатнинг фотосурати бор холос.
                «Бу иш шундайлигича қолиб кетмаслиги керак, у қизимнинг ҳаётини барбод қилди, лекин ўзи ҳеч нарса боўмагандек юраверадими?» дея Мадинанинг онаси ғазабда. Марказ ходимларининг ёрдамига қарамай, унинг адолат қарор топишидан умиди камайиб бормоқда.
                Марказ ҳуқуқшуносининг қайд этишича, жинсий зўравонликни исботлаш осон иш эмас. Бундай ҳолларда суд-тиббий ва биологик экспертизаси асосий далил ҳисобланади. Бизнинг ҳолатимизда, қиз қўрқувдан зўравонликнинг барча изларини йўқотиб юборган. Биз судларни нотўғри қарор қабул қилишда айблай олмаймиз. Суднинг ҳал қилув қарори терговчи томонидан тўпланган иш материаллари асосида қабул қилинади. Далилларни тўплашдаги хатоликлар айбдорга жазодан қутулиб қолишга ёрдам беради.</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Кичкина Лазизанинг онаси 2022 йилнинг 17 февралини унутолмаса керак. Эрталаб у етти ёшли қизини мактабга юборди, кечки пайт эса ҳаётини аввал ва кейинга ажратиб юборган воқеадан хабар топди. Бу даҳшатли жиноят фожианинг барча иштирокчилари истиқомат қилаётган Жиззах вилоятидаги аҳолини ҳам иккига бўлиб юборди.
                Қизчанинг сўзларига кўра, шу куни у дугонаси билан соат 11.30 да мактабдан чиқиб, уйга йўл олишган. Йўлда қизлар дўкондан сақич сотиб олмоқчи бўлишган ва айнан ўша ерда уларни боғчанинг 63 ёшли қоровули кутиб олган.
                «Мен илгари ҳам унинг болаларга тегажоқлик қилиши ҳақида боғчадаги оналарнинг пичирлашганини эшитган эдим, лекин катталарга туҳмат қилиш яхши эмаслигини айтгандим» – дейди Лазизанинг онаси.
                Икки қизчани учратган эркак уларга қоровулхонагача бирга боришни таклиф қилади, ўйинчоқлар ва ширинликлар беришни ваъда қилиб қизчаларни болалар боғчасига олиб киради. Ўша куни совуқ эди, боғча ишламасди. Қоровул Лазизанинг қўлидан ушлаб қоровулхонага олиб кирди, дугонаси уни ёпиқ дарвоза олдида кутиб турарди.
                Қизча уйга келиб амаки каравотга ўтириб, уни тиззасига ўтқизганини, лабларидан ўпиб тилини сўрганини ва оёқларини, жинсий аъзосини силаганини ва ўзининг жинсий аъзосини кўрсатганини айтади. Қиз буларнинг барчасини сўроқ пайтида терговчиларга ҳам айтиб берган.
                Қоровулхонадан чиқиб эркак Лазизани гуруҳга олиб кирган, у ерда ва ҳожатхонада ҳам етти ёшли қизча билан шу ҳаракатларни такрорлаган. Боғчадан чиқишда қизчага учта ўйинчоқ бериб, бу ҳақда ҳеч кимга айтмасликни тайинлаган.
                Лекин Лазиза бўлган ишларни дарҳол ўн бир ёшли опасига айтади. Опаси нима бўлганини тушунгач, ишдан қайтган онасига сўзлаб беради.
                “Мен дарҳол туман ИИБ ходими ва маҳалла вакилига қўнғироқ қилдим. Уларга жиноятчини топиш қийин бўлмади, биздан ариза қабул қилишди. Улар бизга хайрихоҳдек туюлишганди. Кечқурун эрим ишдан келди, унга ҳаммасини айтиб бердим, у маҳалла инспекторини яна чақирди”.
                Маҳалла инспектори Лазизанинг отасини боғча камералари ёзувларини кўриш учун чақирди, боғча мудири, маҳалла вакили ҳам камера ёзувларини кўриш учун келишганди. Видео ёзувлар боланинг сўзларини қисман тасдиқлади: қоровул икки қизчани боғча дарвозаси олдига олиб келди, бирини ичкарига олиб кирди, кейин уни гуруҳга ва ҳожатхонага олиб борди. Гуруҳда, қоровулхона ва ҳожатхонада камералар йўқ эди.
                “Аввалига бу иш билан шуғулланишга ваъда беришганди, лекин охир-оқибат ҳеч нарса қилинмади. 23 февраль куни биз Бош прокуратурага қўнғироқ қилдик ва тергов яна бошланди”.
                Қизнинг ота-онаси Жиззах вилоятидаги “ИСТИҚБОЛЛИ АВЛОД” ижтимоий-иқтисодий ва ҳуқуқий қўллаб-қувватлаш марказига мурожаат қилишди. У ерда уларга ҳар томонлама ёрдам кўрсатилди. Марказ ҳуқуқшунослари ота-оналар билан суҳбатлашишди ва психологлар қиз билан нафақат марказнинг ўзида, балки консултатив-маслаҳатларнинг мунтазамлигини таъминлаш учун телефон орқали ҳам ишлашди.
                Тергов текширувлари давом этди. 28 февраль куни қизча ва гумонланувчининг буюмлари экспертизадан ўтказилди. Улар ўша куни қизчанинг узун курткада бўлганига қарамай, гумонланувчининг шимидан қизалоқ иштонининг толаларини топишди. Шунингдек, жабрланувчини психологик текширувдан ўтказишди, унинг кўрсатмалари қабул қилинди.
                12 март куни Лазиза ушбу ишда жабрланувчи сифатида расман тан олинди. 12 апрель куни 63 ёшли қоровулга нисбатан Жиноят кодексининг 129-моддаси 1-қисми “Ўн олти ёшга тўлмаган шахсга нисбатан уятсиз-бузуқ ҳаракатлар қилиш” бўйича жиноят иши қўзғатилди.
                Гумонланувчи ҳибсга олингандан сўнг дарҳол гаров эвазига қўйиб юборилди, у ҳозир уйида. 25 май куни иш судга оширилди, йиғилиш санаси ҳали белгиланмаган.
                Гумонланувчининг оиласи, неваралари бор. Улар бирга яшашади.
                “Унинг келини болалар учун уй-боғчаси очган. Болалар унинг уйида бўлишган. Балки улар билан ҳам нимадир қилгандир. Ўйлаш ҳам қўрқинчли”.
                Воқеадан сўнг уйдаги болалар боғчаси унинг эгалари томонидан ёпилган.
                
                Айни пайтда қизалоққа нисбатан содир этилган жиноят бўйича жабрланувчининг оиласи истиқомат қилаётган маҳаллада гап-сўзлар тарқалган ва улар қизчанинг онасини айбдорга чиқаришган. Улар жиноятнинг барча тафсилотларини қаердан эшитишганлигини тахмин қилиш мумкин. Жабрланувчининг онаси бу гап-сўзлар тергов ҳаракатларида иштирок этган маҳалла фуқаролар йиғини аъзолари томонидан тарқаганлигини айтмоқда.
                “Аввалига улар олдимга келиб, баъзилари ҳатто фарзандлари ўша кишининг устидан шикоят қилганликларини айтишганди. Ҳатто бир аёлнинг менинг қизимдан ҳам кичкина бўлган ўғлига бундан ҳам баттар тегажоқлик қилишган. Кейин эса улар мени айблай бошлашди. Айтишларича, қизимга яхши қарамабман, уни ёлғиз қолдирибман?! Аҳир бу ҳолат кундузи содир бўлган, мактаб ҳам уйимизга яқин…”
                Маҳалла аҳолиси қизнинг оиласини ўз қишлоғининг обрўсига путур етказганликда айблашмоқда. Қолаверса, дастлаб қизни қўллаб-қувватлаган инсонлар кекса одамнинг «улар сабабли» қамоққа тушиши мумкинлигидан норози бўлишяпти.
                “У қизимга тегажоқлик қилган куниёқ мен қизимни дугонасининг онасини олдига бориб, унинг қизи билан ҳам шундай воқеа содир бўлиши мумкинлигини айтдим. У қизини калтаклай бошлади, қизи нотаниш одам билан кетганлиги учун унга танбеҳ берди”.
                Маҳалла аҳли йиғилиб Лазизанинг оиласини ҳақорат қилишса-да, аммо якка ҳолда унинг олдига келиб, уларнинг фарзандлари билан ҳам шунга ўхшаш ҳолат содир бўлганлиги, агар пойтахтдан бир гуруҳ терговчилар келса, ҳаммасини айтиб беришга тайёр эканликларини билдиришган. Маҳаллага прокуратура вакиллари келган, лекин улар фақат маҳалла кенгаши аъзолари ва унинг раиси билан гаплашишган холос. Гумонланувчи болалар муассасасида ишлагани сабабли, нега аҳоли ва бошқа болалар сўроқ қилинмагани номаълум.
                Лазизанинг онасининг айтишича, уларни Марказга юборишгани яхши бўлди, чунки у ерда ходимлар (психолог, ҳуқуқшунос) уларни қўллаб-қувватлаб, онага унинг айбдор эмаслигини тушунишга ёрдам беришган. Ҳуқуқуқшунос уларга тергов жараёнида ҳуқуқий ёрдам кўрсатмоқда.
                “Марказ ҳуқуқшуносининг айтишича, айбланувчи жуда қисқа муддатга озодликдан чекланар, балки ахлоқ тузатиш ишлари билан кифояланиши ҳам мумкин экан. Қандай қилиб бундай бўлиши мумкин? У болаларга нисбатан шундай ишларни содир этди-ку!”
                Изоҳ: Ўзбекистон Республикаси Жиноят кодексининг 129-моддасига кўра, айбдор зўрлик ишлатмаган бўлса (1-қисм), у уч юз олтмиш соатгача мажбурий жамоат ишлари ёки бир йилдан икки йилгача ахлоқ тузатиш ишлари ёхуд бир йилдан икки йилгача озодликни чеклаш ёки бир йилдан икки йилгача озодликдан маҳрум қилиш билан жазоланиши мумкин.
                “Nemolchi.uz” лойиҳасида аввалроқ Ўзбекистон Республикаси Жиноят кодексининг 128 ва 129-моддалари таҳлил қилиниб, болалар ва ўсмирларни жинсий зўравонликдан ҳимоя қилиш бўйича ҳукуматга тавсиялар эълон қилинган эди.
                Лазизанинг ота-онаси суд жараёнини кутмоқда. Оила учун фақат жиноятчининг жазоланиши эмас, балки ўз маҳалласида қола олиши ҳам шунга боғлиқ. Ахир суд гумонланувчини айбсиз деб топса ёки гумондорга нисбатан енгил жазо берса, улар туҳматда айбланиб, жамиятнинг фикрига эмас, балки ўз фарзандига ишонган ва ҳимоя қилган оила сифатида яшаб турган жойларини тарк этишга мажбур бўлишади.
                Марказ раиси Н.Камолованинг таъкидлашича, вояга етмаган қизларнинг кўпчилиги улар билан содир бўлган воқеаларни уйга келиб ота-онасига айтишмайди: кичкина қизлар ҳамма нарсани сўз билан тушунтириб бера олишмайди, ёши каттароқ қизлар эса ота-онасидан қўрқишади ва уялишади. “Мен қилган энг муҳим хулоса: агар фарзандга ишонмасалар, у ҳеч қачон ҳеч нарса ҳақида гапирмайди, уни айблашларидан қўрқади. Марказимизга келиб тушган мурожаатларга кўра, зўравонлик қурбонларининг аксарияти содир бўлган воқеани ўз оиласидан яширишлари ёки яқинларининг ўзлари воқеани босди-босди қилиб, ҳуқуқ-тартибот идораларига мурожаат қилмасликлари маълум бўлди. Умид қиламизки, ушбу ҳикоя одамларни ўз фарзандларига ҳам, атрофдаги воқеаларга ҳам эътиборлироқ бўлишга ундайди” – деди марказ раиси.</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Ёшим 40 дан ошган, 2 фарзанд онасиман, зиёли, обрў-эътиборли оилада ўсиб улғайдим. Ота-онам барча фарзандларни олий маълумотли, уйли-жойли қилишган, аммо ҳаёт ҳар доим ҳам кўнглиндагидек силлиқ бўлмас экан.

                Зиёли оилага келин бўлиб тушдим. Мени эримга унинг бувиси тавсия қилган, учрашувдан кейин эса ёқтириб қолиб, уйимизга совчи жўнатди. Эрим ёлғиз фарзанд, эрка, боз устига катта хонадон ташвишлари ва талаблари мени батамом эсанкиратиб қўйганди, турли дашномларни эшитавериб, биринчи фарзандим нобуд бўлди.
                
                Шу воқеадан кейин ҳаётим сал изига тушгандек эди, қиз ва ўғил фарзанд кўрдик, лекин орқамдан ғийбат аримади. Ҳа деганда ёмон отлиқ бўлаверганимдан эрим бу орада кўнгли совуб, бошқа миллатли бир аёлга илакишиб қолганди. Бир неча йиллаб давом этган ғийбат, ҳиёнат менга тинчлик бермади. Бора-бора болаларим етим бўлиб қолиши мумкинлигини тушуниб етсамда, қанчайин оғир бўлмасин, уларни бундай ҳаётда катта бўлишини хоҳламай, устига устак таҳқирлардан нари бўлиш учун ажрашишга карор килдим. Ана шу йиллар мобайнида сабр ва матонат билан ота-онамнинг юзини ерга қаратмай, фарзандларимни ҳалол боқиб тарбия килдим, уларни вояга етказдим. Интилишларим оркасидан уй олдим, фанзандларим билан унга кўчиб ўтдик. Чет эл билан қўшма корхонада ишлаб, молиявий аҳволимни ҳам тиклаб олгандим. Болаларимнинг яхши илм олиши доим эътибор марказимда бўлди. Ишларим ҳавас қиларли, корхонада тажрибали мутахассислардан бири мен эдим, илгари ниманидир олишга ботинолмай, ўзимни тийган бўлсам, ҳозир эса орзуларимнинг барчасига эришдим. Шукурки, ҳозир фарзандларим нуфузли олийгоҳ талабалари бўлиб таҳсил олишади, ўғлим бир пайтнинг ўзида бир неча чет эл олийгоҳларига имтиҳон топшириб, уларга йўлланма олган. Фарзандларим ва уларнинг бугунги кундаги эришаётган ютуқларидан жуда фахрланаман. Иш юзасидан ўзим ҳам бир неча бор чет элларга саёҳатда бўлдим, замонавий, ўз фикрига эга ўкимишли аёлман. Тақдир тақозоси, дўстлар қистови билан тасодифан совчилар гуруҳи орқали бир инсон билан танишиб қолдим. У билан дилдан суҳбат қурардик, ҳаётда қийналганини билгач, бир-биримизни тушунамиз деган ҳаёллар билан ота-онамга ҳам муносабатларимизнинг хабарини етказдим. Уйдагиларимиз рози бўлишди, фақат дадам чуқур изтиробда, ҳаётда кўрган бахтсиз онларимни эсларкан, ундан мени ва оилани асраши кераклигини шарт қилиб қўйди.
                
                Мана ҳозир турмуш қурганимизга бир йилдан ошди, афсуски берилган ваъдалар унутилди, маъсулият эса гоҳида бажарилса, гоҳида унутилди.
                
                Бу орада эрим ҳақида баъзи нарсалар етиб кела бошлади, яхши бўлиб қолар деб, ўзимни юпатиб юрдим. Лекин ҳозир икки уй орасида сарсонман. Ўз уйимга фарзандларимдан хабар олиб туриш учун борсам, эримнинг кирдикорларига чидай олмай, алоҳида чиқиб яшаётган уйимиздан ҳам қадамим узилмайди. Кундуз кунлари эса тикка оёқда ишда банд бўламан. Шундай кунларнинг бирида бир воқеа батамом эсанкиратиб қўйди. Сафарга кетган пайтимда бегона аёл билан учрашганини сезиб қолдим, бунга исбот ҳам топилди, сабабини сўраганимда эса ўзимга оғдарди қўйди. Болаларимнинг олдида бўлишим, кунда кунора уй кела олмаслигим, саёҳатда бўлган даврларим, рўмол ўрамаслигим ва узун кўйлакларда юрмаслигим, унга етарлича эътибор бермаётганлимни пеша қилди. Лекин фарзандларим билан яшашга ҳарчанд эримни кўндирмайин, ҳар гал болаларнинг нари яшаши учун сабаблар келтирар, уларни биз билан яшашини сира истамасди. Шу алфозда кунлар ўтиб борарди, шундай кунлар бирида қалбимни парчалаб, сўнг уни домсиз гулҳан қўрига ташлаган бир воқеа бўлди. Кечаси 11 яримларда нотаниш бир аёл қўнғироқ қилди, эрим эса телефонига мени яқинлаштирмади, ҳатто вазиятни изоҳлаб ҳам ўтирмади, аксинча, нима қилибди бошқаси билан учрашсам, дея, ҳар галги ваъжларини рўкач қилди. Ер ёрилмадики, унинг қаърига ғарқ бўлмадим. Бегона аёл, кўринишимни, аёллигимни ҳақорат қилиб айтилган гаплар, асоссиз айбловлар тамоман ақл-хушимдан оздирди. Тушунаман, манипуляция қилиб, руҳимни, ҳаётимни синдириб, устимга хоҳлагандай яшамоқни ният қилаяпти, лекин мен бундан ортиқ у билан бирга яшаш сабабини кўрмаяпман, бошқа томондан эса фарзандларимнинг бўйи етган, эрта-индин қуда бўламан деган аёл номига яна ажрашибди, деган гаплардан ҳам истиҳола килдим, лекин қадр-қимматимни назарга илмаган одамнинг айбловлар билан қўйилаётган шартларига ҳам тушина олмаяпман.
                
                Шукрки, фарзанд онани сотмас экан, икки жигар-бандим – икки қанотим, бири қўйиб, иккинчиси юпатади, соғлиғим борган сари ёмонлашиб бораётганини кўриб, ўзим яшай олишимни қайта-қайта айтиб, энг аввало ўзимни ўйлашим кераклигини маслаҳат беришади. Уларни кўриб қанчалар қувонсам, мени кўриб эзилаётганларидан шунчалик дилим оғрийди.
                
                Ота-онам ва яқинларим олдида жуда ҳижолатдаман. Илтимос, азизлар, маслаҳат беринг, биринчи турмушимдан айрилгач, бу инсонни Аллоҳдан қўрқадиган, намозхон инсон деб қабул қилгандим, минг афсуски, ҳозир азоблар исканжасида қолдим, борган сари янада кучли руҳий зўравонликни ҳис қиляпман, нима қилсам тўғри йўл тутган бўламан?</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Фаррух Тошбоев Тошкент шаҳрида туғилган, у ерда ўқиб, доимий яшаган. У оилада иккинчи фарзанд эди. Акаси Анвар кейинчалик Набережние Челни шаҳрига кўчиб ўтган, у ерда милиция ходими бўлиб ишлаган, ҳуқуқ-тартибот органларидан бўшатилганидан кейин эса гўшт савдоси билан шуғулланди. Кейинчалик, 2010 йилда Фаррух ҳам у ерга кўчиб ўтади. У қонун ишга жойлашган, реклама агентлигида яхши пул топарди. Қимматбаҳо машина ва қишлоқда уй олди. Иш жойида ижобий характеристика беришган.

                Қотилликдан сал аввал Тошбоев ўзининг «Spaces» аккаунтида кимнидир шафқатсизларча ўлдирмоқчи эканлигини ёзади. 2013 йилнинг 2 февраль куни соат 16:00 ларда Тошбоев «Chevrolet Niva» русумли автомашинасини бошқариб кетаётиб, йўл четида кетаётган 8 ёшли Василиса Галицинани кўриб қолди. Тошбоев машинадан тушиб, қизнинг ёнига келиб, унинг юзига уриб, сўнг машинасига ўтқазиб, зўравонлик қилиш билан таҳдид қилган.
                
                Василисани Сарманов туманига, Мустафино қишлоғи яқинидаги Багряжский ўрмонида, йўл четида машинасида қизни бўғиб, зўрлаган, кейин эса пичоқ билан ўлдирган. Жасад Набережние Челни шаҳридан 73 километр узоқликдаги йўл четидаги ариққа ташлаган ва қор билан ёпиб қўяди.
                Ҳамма қизни излашга тушади. Уни қидиришда Россиянинг турли шаҳарларидан кўнгиллилар иштирок этишди. 3 февраль куни сумка, кундалик парчалари, дарслик, йиртилган дафтар ва қиз кийимининг бир қисми топилади. Айрим гувоҳлар Тошбоевни Василиса билан бирга кўриб, машинасининг маркаси ва рангини эслаб қолишган. Хусусан, Тошбоев жиноят содир этиш учун қулай жой қидириб, қишлоқ йўллари бўйлаб ҳаракатланаётганда бошқарувни йўқотиб, Октябр-Буляк қишлоғида қорда тиқилиб қолади. Қизни ўзи билан олиб кетиб, қўрқитиб, маҳаллий аҳолидан ёрдам сўрайди, қизнинг кўзи остидаги кўкарган жойдар уларинг эътиборини тортади. Бунга йигит қиз мактабда жанжал қилган деб тушунтиради. Одамлар унга ишонади, лекин қиз ёрдам сўрашга журъат эта олмади. Шундай қилиб, болани қутқариш имконияти қўлдан бой берилди. Бироқ айнан мана шу одамлар телевидениеда бедарак йўқолганлар бўлимида кўрсатилган қизни кейинроқ таниган ва дарҳол ички ишларга мурожаат қилиб, қизни қаерда ва ким билан кўрганликларини айтишган. Уларнинг кўрсатмалари туфайли маньяк топилади – гувоҳларнинг сўзларига кўра, жиноятчининг фотороботи тузилган, унга кўра автосервислардан бирининг эгаси унинг мижозини аниқлаган.

                Василисанинг кундалигида Тошбоевнинг бармоқ изи қолган, унинг ёрдамида жиноятчининг шахси аниқланади: Тошбоев аввалроқ бир марта маъмурий жавобгарликка тортилган ва унинг излари милиция маълумотлар базасида бўлган.
                
                5 февраль куни Василиса Галицинанинг ўлдирилишида гумон қилиниб, Фаррух Тошбоев қўлга олинади. Ўлдирилган қизга тегишли соч намуналари унинг машинасидан топилган. Жиноятчи қотилликка иқрор бўлган ва 6 февраль куни мурдани яширган жойни кўрсатган.
                
                Тергов жараёнида Тошбоев Чистополь шаҳридаги 5-сонли тергов изоляторида бўлган. Ўшанда у терговчилар уни қўрқитиш, жумладан, ўлдириш билан қўрқитиш ва олдиндан белгиланган жиноят жойини кўрсатишга мажбурлаганликлари, ёлғон детекторидан ўтиш ҳақидаги илтимосини рад этганликлари, тергов изолятори ходимлари эса унга психотроп дори берганини айтиб, олдинги кўрсатмаларидан воз кечгади. Тошбоевнинг адвокати Юрий Удовенконинг айтишича, ишдаги далилларнинг бир қисми ноқонуний равишда олинган.
                
                Қотиллик Набережние Челни аҳолисини ҳайратда қолдирди ва уларнинг ғазабига сабаб бўлди. 2013 йил 7 февраль куни кечқурун шаҳарнинг бир неча минг аҳолиси қотилга ўлим жазосини беришни талаб қилиб, Василиса Галицина хотирасига бағишлаб митинг уюштирдилар, шунингдек, меҳнат муҳожирларидан норозиликларини билдирдилар. Ташаббус гуруҳи Тошбоев каби жиноятчиларга ўлим жазосини қайтаришни талаб қилиб, Россия президенти номига петиция имзолаш ниятида эди. Айримлар Тошбоевнинг қариндошларини ўлдириш ниятида эканликларини билдиришган.
                
                Кўплаб шаҳар аҳолиси бир қатор амалдорлар, жумладан, шаҳар полицияси бошлиғи, Татаристон ички ишлар вазири ва шаҳар ҳокими Василь Шайхразиевнинг истеъфосини талаб қилишди. Бу талабларга сабаб Василиса Галицина 2013 йил 2 февраль куни кечқурун ғойиб бўлгани, полиция қидирувга фақат 4 феврал куни қўшилган, бунгача қизни фақат кўнгиллилар қидираётган эди.
                
                Набережние Челни аҳолиси бу фактни қуйидагича изоҳлади: 3 февраль куни шаҳар ҳокимининг юбилейи нишонланди ва полиция ходимларининг 70 фоизга яқини маросим бўлган жойни қўриқлаган.
                
                2013 йил 12 июль куни ҳакамлар суди Тошбоевни айбловнинг барча бандлари бўйича айбдор деб топади. 19 июль куни Татаристон Республикаси Олий суди уни умрбод қамоқ жазосига ҳукм қилди. У ўз айбини тан олмади. Оренбург вилояти, Соль-Илецк шаҳридаги «Қора делфин» колониясига ўтказилади.</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Оммавий ахборот воситаларида машҳур Чикатилло билан қиёсланган Анатолий Петрович Седих ҳаётда оддий одамдай кўринар ва ўзини тутарди. Ўрта ёшли одам сифатида тасвирланар ва унинг ўзига хос қўполлиги унга нисбатан зарарсиз яхши хулқли одам дея нотўғри таассурот қолдирарди.

                Бундан ташқари, Анатолий Седих оилали одам эди – унинг содиқ хотини ва икки фарзанди бор эди. Оиласини боқиш учун у киракашлик қиларди.
                
                1998 йил сентябрь ойида маньяк ўзининг илк қурбонини зўрлагач, бўғиб ўлдиради. Липецк чеккасидаги ўрмонда дам олувчилар тасодифан қизнинг жасадига дуч келишади. Кейин ҳеч ким бу тергови 10 йил давом этадиган даҳшатли қотилликлар занжирининг бошланиши эканлиги ҳақида ўйламайди ҳам. Икки ой ўтгач, шаҳар чеккасида яна бир қизнинг жасади топилади. Бир қарашда бу икки ҳолат бир-бирига боғланмаган, қизлар ўртасида ҳеч қандай боғлиқлик йўқ, аммо милиция ходимлари бу бир шахснинг иши эканини дарҳол англаб етди.
                
                Ўз қурбонларини Седих маълум бир тарзда зўрлаган – бу жиноятчининг психологиясини текшириш ва аниқлаш учун жуда муҳим эди. Иккинчи қотилликдан кейин милиция дарҳол гумонланувчининг портрети устида иш бошлади. Ўлганларнинг жароҳатларининг табиатига кўра, бу кучли ўрта ёшли, эҳтимол, спортчи бўлган эркак бўлиши керак эди.
                
                Маньяк қурбонларидан бири тирик қолади. Қиз 1999 йилда милицияга мурожаат қилади. У кечқурун қайтаётганида шаҳарда машина тўхтатиб, лекин уйга етиб бормаганини айтиб беради. Яланғоч ҳолда ўрмонда, зўрлаш излари билан ўзига келади. Жабрланувчи бўғилишдан ҳушидан кетиб, маньяк уни ўлган деб ўйлайди.
                
                Омон қолган қиз муҳим бир маълумот беради: зўравон «шестерка» минишини айтади ва фақат қоронғида кўрган ҳайдовчини тахминан тасвирлаб беради. Баъзан ҳатто ўликларнинг шахсини аниқлаш қийин эди. Баъзилари узоқ вақтдан сўнг, жасадларда деярли ҳеч қандай из қолмаганидан кейин топилган.
                
                Жабрланганларни фақат бир нарса бирлаштирарди – улар ҳаммаси 28 ёшгача эди, қолган барча белгилари буткул ўхшамас: ташқи кўриниши, феъли, хатти-ҳаракатлари ва ижтимоий мавқеи. Ҳалок бўлганлардан бири ўқитувчи бўлиб, унинг ҳамкасблари уни трамвай бекатига кузатиб қўйган ва уни бошқа кўришмаган. Яъни, маньякни маълум бир турдаги аёллар жалб қилган деб айтиш мумкин эмасди.
                
                Илк далиллар 2000 йил ноябрь ойида пайдо бўлди. Маньяк браконьерларни қидираётган балиқ инспекцияси ходимлари томонидан ушланади. Балиқ инспекторлари Липецк чеккасидаги Троицк кўпригига етмасдан дарё яқинида ВАЗни тўхтатади. Ҳайдовчи юкхонани очишга мажбур бўлди, у ерда аёлнинг мўйнали кийими бор эди. Седих буни хотинининг нарсалари эканлигини тушунтиради. Ҳеч қандай тўр ва қармоқ топилмагач, у қўйиб юборилади. Улар қайтиб келишганида, ўша жой яқинидаги дарё қирғоғида бир қурбоннинг жасадини топадилар. Қотил ундан эндигина қутулган эди.
                
                Бу унинг милицияга эътиборига илк тушиши, 2001 йил эди. Бундан ташқари, тезкор ходимлар «хавф тоифаси» даги одамларни текширди: илгари жинсий жиноятлар, аёлларга ҳужумлар, уйдаги жанжаллар, безорилик ҳақида шикоят қилганларнинг барчаси. Улар йўлларни тўсиб қўйишди, ўрмонларда навбатчилик қилишди, тунги кафелар ва у ердан кечроқ чиққан қизларни кузатиб боришди. Ҳеч нарса рўй бермасди – милиция боши берк кўчага кирди. Текширув давом этган йиллар мобайнида ҳуқуқни муҳофаза қилиш идоралари мутахассисларидан ташқари, ҳатто фолбинлар ва экстрасенслар ҳам жалб қилинди. Қотилни топганга 100 минг рубль мукофот эълон қилинди.
                
                Милиция аниқ бир гумонланувчида тўхтаганида камида беш қиз аллақачон ўлдирилган эди. Эркак узоқ вақт давомида кузатилган, у кўп жиҳатдан маньяк қиёфасига мос келади: ёлғиз яшаган, жинсий алоқада ўша бузуқ қизиқишларга эга, беқарор ҳаёт кечирар ва «шестерка»си бор эди.
                
                «Кўп нарсалар, жумладан, ёш ва ҳатто тахминий фоторобот аниқ унга кўрсатарди, лекин мен бу у эмаслигини ҳис қилардим», деб эслайди собиқ тезкор ходим. – Биласизми, у очиқ гапирарди, барча саволларга борича жавоб берарди, ҳеч қачон ёлғон гапирмасди. Бу одам ҳеч нарсани яширмагани ва қўрқмагани сабабли биз уни қўйиб юбордик, лекин уни шубҳа остида қолдириб, ўрганишда давом этдик.
                
                Ситниковнинг тажрибаси туфайли тергов нотўғри йўналишда кетмай, бошқа шахс айбланмаган. Ҳақиқий маньяк кейинроқ чиқди. Шуни таъкидлаш керакки, Седих ҳибсга олинганидан сўнг, оммавий ахборот воситаларида у такси ҳайдовчисининг гаражида ёниб қолган жабрланувчининг телефони туфайли уни ҳибсга олиш мумкин бўлгани ҳақидаги версия тарқатилган. Бу мутлақо тўғри эмас. У аллақачон гумонланувчилар орасида бор эди ва телефон қотилни ҳибсга олиш ва қидиришга имкон берувчи далил бўлди. Телефонга кейинроқ қайтамиз. Бироқ, Ситников ҳақиқий маньякнинг кимлигини қаердан билган бўлса ҳам, бу сирни ошкор қилмади.
                
                Седих 2005 йилда ҳам бўлимга олиб келинган. Собиқ тезкор ходимнинг эслашича, Липецкли «Чикатило» ёлғон гапиришга усталиги ажратиб турарди. Ташқи кўринишидан у тақводор, ибратли оила бошлиғи, хотини ва икки фарзанди – бир ўғли ва қизини ҳеч қачон хафа қилмасди. Суҳбатда Седих қон босимидан шикоят қилар, оғир нафас олиб, таблеткалар ичарди, ўзини кекса касал одам деб атар, хотини ва болаларини илиқ эслашни унутмасди, дўстлари, қўшниларига қандай ёрдам бериши, чанғи спортини яхши кўриши, мукофотлари борлиги ҳақида гапирган. 12 нафар аёлни совуққонлик билан зўрлаган ва ўлдирган ўша маньяк эканлигига милициячилар ишонолмасди.
                
                Шу билан бирга, Седих қотиллик ва зўрлаш ишида асосий гумонланувчилардан бири эканлигини ҳали билмас эди. Турли баҳоналар остида милиция бўлимига олиб келинган ва кузатилган. Аммо тирик қолган қурбонларнинг ҳеч бири унинг шахсини ёруғликда аниқлай олмади. Шунинг учун қотил ҳар сафар қўйиб юбориларди.
                
                2008 йилнинг ёзида эса қурбонлардан бирининг телефони “жонланди”. Уни отасининг гаражида Анатолий Седихнинг ўғли ёқиб кўради. Кейин тезкор ходимлар тинтув ўтказишга рухсат олишади, шу вақт ичида улар заргарлик буюмлари ва Седих ўша пайтда олиб қўйган ва унинг шубҳа остида эканлигини тушуниб, қутулмоқчи бўлган машинани топишди. Маньяк учинчи марта милиция бўлимига олиб кетилади. Ва яна у деярли қутулишга муваффақ бўлади.
                
                – Заргарлик буюмларини аниқлашнинг иложи бўлмади, оч яшил «шестерка» ҳам аллақачон сочиб ташланган эди ва у телефонни кўчадан бировдан сотиб олганини айтади, – деб эслайди Ситников. – Бизда объектив далиллар етишмади. Ҳамма нарса унга қарши эди, лекин бу суд учун етарли эмас.
                
                Бундан ташқари, қон гуруҳи ҳам мос келмади, бу сперма таҳлили билан нотўғри аниқланган, худди шундай Чикатило ишида ҳам бўлган.
                
                Эҳтимол, хавфли серияли қотил озодликда қоларди, аммо ўша йили молекуляр генетик текширув ўтказиш имкони пайдо бўлди. Терговда эса зўравоннинг биологик намуналари сақланган эди, улар ўлдирилганларнинг биринчи жасадларидан олинган. Биринчи гумонланувчи, Седих ва яна бир қанча шахсларнинг таҳлиллари экспертиза учун юборилган. Натижада, икки ой ўтгач, қурбонлар жасадларидан топилган биоматериал Седихга тегишли экани тасдиқланди.
                
                Бундан ташқари, тергов маньяк билан ишлади. У гоҳ жиноятлар ҳақида батафсил гапириб, тан олар, гоҳ сўзларидан қайтарди. Ёлғонга тутилганида эса гўёки бўғилиб, юрак хуружига учраётганини кўрсатарди.
                
                Намунали оилапарвар эркак қандай қилиб зўрловчи ва қотилга айлангани сирлигича қолди. Хотини судда ҳам эрининг айбига ишонмади, унинг қанчалик меҳрибон ва яхши эр эканини айтарди. Ҳар ҳолда, ўша пайтдаги психологик-психиатрия экспертизаси уни ақли расо деб тан олади. 2010 йил апрель ойида 46 ёшли Анатолий Седих 12 та қотиллик, тўққизта зўрлаш ва учта ўғирлик учун умрбод қамоқ жазосига ҳукм қилинади. Судда у “Худо ҳамманинг жазосини беради”, деб бақиради.</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Намунали оила бошлиғи, меҳрибон ота ва масъулиятли ходим – қариндошлари Михаил Попковни шундай тасвирлашади. У Иркутск вилояти, Ангарскда яшаган, милиция бўлимида ишлаган ва атрофидагиларда фақат яхши таассурот қолдирган. Ҳеч ким бу одамнинг ташқи кўриниши ва феъл-атвори нуқтаи назаридан нималарга қодирлигини тўлиқ тасаввур қила олмасди.

                Расман Михаил Попков 80 кишини, жумладан 79 аёл ва 1 эркак – унинг ҳамкасбини ўлдиришда айбланмоқда.
                
                “Попков содир этган жиноятлардан четга сурсак, у ўқимишли, саводли, очиқкўнгил ва жуда кўп қиррали одам деб айтишимиз мумкин. Яхши нутқ, суҳбат давомида рақибга психологик таъсир кўрсатиш қобилиятлари мавжуд, – деди алоҳида ишлар бўйича терговчи, адлия подполковниги Евгений Карчевский, – Попков шунингдек намунали оила бошлиғи, у қизига жуда меҳрибон эди. Аммо хотини билан негадир келишмасди, гарчи жамоат олдида ғамхўр эрни тасвирласа ҳам.
                
                Ангарскдаги қотилликлар 1992 йилда бошланган. Кейин зўрланган ва ўлдирилган қизларнинг жасадлари қўрқинчли мунтазамлик билан топила бошланди. Узоқ вақт давомида терговчилар жиноятларнинг умумий услубини аниқламагунча ва шаҳарда серияли маньяк пайдо бўлганини тушунмагунча, ортиб бораётган жиноятларни ҳеч қандай тарзда боғламасдилар.
                
                Кейинчалик Попковни қўлга олган тергов гуруҳи ўз ишини 1998 йилда бошлаган. Ўша пайтда 24 аёл ўлдирилиб бўлган эди. Тиббиёт экспертларининг фикрича, жиноятчи турли қотиллик қуролларини қўллаган: болта, пичоқ, ўқ, илмоқ, айрим эпизодларда кетма-кет бир неча хил қуроллардан фойдаланган. Жабрланувчи сифатида у ўрта ёшли аёлларни танлаган, уларнинг барчаси жиноят содир этилган вақтда кўчада ёлғиз ва маст ҳолатда бўлган.
                
                Схема ҳар сафар тахминан бир хил эди: у уларни кўчада учратар ва кўпинча ҳатто милиция формасини ҳам ечмасди, уларни ташлаб қўйишни таклиф қилар – милиционер қизларда шубҳа уйғотмасди. Хусусан, 1998 йил 28 январь куни яланғоч ҳолда бир қиз бошидан оғир жароҳатлар олиб, қорда ҳушсиз ҳолда топилган. Вояга етмаган қиз зўрланган. Олти ой ўтгач, терговга кўрсатма бериб, қиз хизмат машинасида ва милиция формасидаги эркакни тасвирлаб беради, аммо Попков ўшанда шубҳа остига олинмаган.
                
                «Аслида, унда икки хил одам яшаган: кундузи – ҳамма милиционер Миша деб биладиган қонунга бўйсунувчи фуқаро», деди терговчи Карчевский. – Тун кириш билан Попков шафқат, инсонийлик ва раҳм-шафқатни билмайдиган ҳайвонга айланарди. У кўзларида мутлақо бефарқлик билан қонхўр ва шафқатсиз қотилликларни амалга оширди. Бундан ташқари, бу ўзгариш онгли ва исталган эди.»
                
                2012 йилдагина шафқатсиз қотил қўлга олинди. “Нива” русумли автомашинага эга бўлган, мутасадди идораларда иш тажрибасига эга бўлган гумонланувчилар ўртасида ўтказилган ДНК таҳлили натижаси айбдорни фош қилди. Попков қаршиликсиз таслим бўлди ва ўнлаб қотилликларни тан олди.
                
                2015 йилда суд Михаил Попковни умрбод қамоқ жазосига ҳукм қилган. Ўшанда тергов унинг 22 та қотилликда айбини исботлашга муваффақ бўлган. Ҳукм чиқарилганидан кейин жиноятчи яна 59 эпизодни тан олди. Янги тергов яна уч йилга чўзилди. 2018 йилда Иркутск вилоят суди Попковни 56 та қотилликда айбдор деб топиб, умрбод қамоқ жазосига ҳукм қилди.
                
                2020 йилда у учинчи қамоқ муддатини олади – 9 йилу 8 ой, ўшанда ҳамма учун кутилмаганда яна иккита қотилликни тан олди. «Мен таътилга чиқмоқчи эдим», деб изоҳ беради Попков. Тергов чоралари собиқ милиционернинг колониядан вақтинча чиқишнинг ягона йўли эди, шунинг учун «Ангарлик маньяк» қачон ва яна қандай жиноятларга иқрор бўлиши мумкинлигини ҳеч ким билмасди.
                
                Тергов давомида ўтказилган текширувлар Попковнинг ақли расо эканлиги ва ўз қилмишларидан хабардор эканлигини кўрсатди, бироқ унда гомицидомания – ўлдиришга чексиз иштиёқ борлиги аниқланди.
                
                Ҳар ҳолда Михаил Попков каби «яхши одам» аслида шафқатсиз қотил эканлигига ҳеч ким ишонмасди. Суд ҳукмларига кўра, 18 йил давомида – 1992 йилдан 2010 йилгача – 80 киши унинг қурбонига айланган ва унинг ваҳшийликлари сабаблари ҳали ҳам сирлигича қолмоқда. Умумий версиялардан бири – у хотинининг хиёнатини кечира олмади, шу йўл билан у шаҳарни оилани спиртли ичимликлар ва бошқа эркакларга алмаштирган нопок аёллардан халос қилишга қарор қилди.
                
                “Бу сабаблардан фақат биттаси ва уни ягона деб ҳисобламаслик керак. Аёл уй бекаси ва эрининг кучли таянчи бўлиши керак. Аммо уларнинг ҳаммаси ҳам шундай эмас – ва бу нотўғри. Албатта, бир нечта сабаблар бор эди ва хотинимнинг хиёнати улардан фақат биттаси, энг муҳими эмас «, деб изоҳлади Михаил Попков.</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">2000 йилда Скопин шаҳрида (Рязан вилояти) 50 ёшли эркак 14 ёшли Катя Мартинова ва 17 ёшли Лена Самохинани уйига ташлаб қўйишини айтади. Қизлар кейинги 3 йилни эркак томонидан қазилган бункерда жинсий қул сифатида ўтказдилар.

                Бу воқеа 2000 йил 30 сентябрда бошланади: ўша куни Рязанда байрам нишонланди. У машъум кунда Катя Мартинованинг уйида телефон жиринглайди: Лена Самохина дугонаси Катянинг катта синглисини байрамга таклиф қилмоқчи бўлади. Лекин у уйда йўқ эди ва Катя опасининг ўрнига боришга кўнади – бу унинг ҳаётидаги илк мактабдан ташқари зиёфат эди. Онаси қарши бўлишини тушунган қиз шунчаки сайрга чиқаётганини айтади.
                
                Кейинчалик тергов аниқлаганидек, айни пайтда Виктор Мохов ҳамтовоғи Елена Бадукина билан бирга Рязань атрофида машинада ўз қурбонларини қидириб айланиб юради. Бир пайт улар Катя ва Ленанинг автобус бекатидан кетаётганини кўришади ва Мохов тезликни пасайтиради. Бадукина эса қизларга яқинлашиб, уларни уйига олиб боришни таклиф қилади. Бунинг учун у ўзини эркак қилиб кўрсатади (бу қизга қийинчилик туғдирмасди, чунки ўғирлик учун колонияда 3,5 йил ўтирганидан кейин у янги одатларни ўзлаштирганди). Шериклар жабрланувчиларни маст қилиб, уларга уйқу таблеткаларини алкоголга солиб қўйишади, кейин шаҳар ташқарисига олиб чиқиб кетишади.
                
                Қизлар кейинги уч йил-у етти ойни Мохов гаражи остидаги майдончада олдиндан жиҳозлаган бункерда ўтказдилар. У ердан қизларни ҳеч ким эшитмасди – чуқурлиги олти метр, бетон шифтлар ва темир люклар ўз ишини яхши қилади – Мохов ҳамма нарсани олдиндан ўйлаб қўйганди. У уч йил давомида қизлар учун бўлажак қамоқхонани қазиган: бир неча тонна тупроқни олиб чиқиб, бункерга электр энергиясини олиб келади ва у ерда шамоллатиш тизимини яратади. Мохов қўшниларига оддий ертўлани жиҳозлаётганини айтади.
                
                Катя ва Ленагача зўравон бункерни бошқа қизда синаб кўришга муваффақ бўлган, у бир неча ҳафта ўтгач қочишга муваффақ бўлади – маньяк шунчаки зиндонга олиб борадиган эшикларни қулфлашни унутади.
                
                Қиз бўлганларни ҳеч кимга айтмайди ва Моховнинг таржимаи ҳоли тозалигича қолади. У ва унинг аёли Елена намунали оила ҳисобланган. Иккаласи ҳам ишлайди, ичмайди. Улар гараж остидаги бункерда қандай сир сақлашларини ҳеч ким билмас эди.
                
                Қизларни Мохов бир неча бор зўрлаган, кейинчалик Елена Самохина ундан бир нечта бола туғади. Екатерина Мартинова эса унга доялик қилади. Болаларни Мохов кўп қаватли уйлар, касалхоналар ва болалар уйлари эшиклари остига ташлаган.
                
                Қизлар ажойиб тарзда озод бўлади. Мохов қизларга шанба куни унинг ижарачиси (унинг квартирасини ижарага олган талаба қиз) келишини ва қизлар у билан бирга боришини айтади. Лена ва Катя олдиндан хат ёзиб, қулай фурсатни пойлашади. Байрамдан сўнг Катя сигаретадек ўралган хатни чиқариб олди ва уни дераза токчасига қўяди. Бу нажот учун охирги имконият эди.
                
                2004 йилнинг 4 май куни мўъжиза юз берди. «Қизлар, тирикмисизлар?», деган овоз эшитилади. Талаба қиз ўша хат ҳақида милицияга мурожаат қилади. Терговчилар бу йўқолган қизлар деб тахмин қилишади. Терговчиларнинг сўзларига кўра, бункерга кириш йўлини топиш деярли имконсиз бўлган. Жиноятчи илк бор сўроққа тутилганидан сўнг терговчилар бутун гаражни тинтув қилишади, аммо ҳеч нарса топилмайди. Улардан бири гараж бузилса, унинг остида ертўла бўлиши мумкин, деб ўйлаганида, улар аллақачон кетишга тайёр эдилар, кейин Моховнинг ўзи тан олади ва бункерга кириш йўлини кўрсатади.
                
                2005 йилнинг 30 август куни Виктор Мохов 17 йиллик қамоқ жазосига ҳукм қилинади. Жазони Саратов вилоятидаги қаттиқ тартибли колонияда ўтади.
                
                Маньякнинг қўшнилари уларнинг ёнида ким яшаганини ҳатто тахмин қила олмаган. У яхши обрўга эга эди: техникумни тугатган, армияда хизмат қилган, меҳнат фидойиси, заводнинг энг яхши чилангари ва ҳеч қачон қонун билан боғлиқ муаммоларга дуч келмаган. Катя ва Лена, эҳтимол, «фидойининг» подвалида йўқ бўлиб кетишарди, лекин 2004 йил май ойида қизлар озод қилинди ва бутун мамлакат уларнинг воқеаси ҳақида гапирди.
                
                Ажабланарлиси шундаки, Виктор Мохов (Скопинск маньяки номи билан машҳур) қўлга олиниб, унинг асирлари озод этилганидан кейин содир бўлган воқеада маньяк қурбонларини айблаганлар ҳам топилди. Қизларни қочмаганликда айблашди, ҳатто ҳаммаси келишиб бўлганини айтишди, кейин эса оддийгина эркакка туҳмат қилишган дейишди. Бунга жавобан Екатерина Мартинова китоб ёзади, унда у педофил асирлигида ер остида ўтказган даҳшатли йиллари ҳақида гапиради.</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Зўравон, маньяк, педофил деганда кимни тасаввур қиласиз? Кўз олдингизда қандай сиймо гавдаланади? Сизнингча, ўсмирлар ва болаларга нисбатан зўравонлик билан оид жиноятларни содир этган шахс қандай кўриниши керак? Уни ҳатто одам деб аташ мумкинми?

                Эҳтимол, одамови, муваффақиятсиз, кир-чир кийинган, юзида ёқимсиз ифода акс этгандир? Бадиий фильмларни томоша қилганимиздан кейин қотил ва маньякларни айнан шундай тасаввур қиламиз. Аслида, улар бутунлай бошқача…
                
                Андрей Романович Чикатило – собиқ Иттифоқдаги серияли қотил, зўравон, педофил ва одамхўр. Ўзини жинсий қондириш учун Ростов, Владимир, Запорож, Днепропетровск, Тошкент, Москва вилоятлари ва Ленинградда камида 43 кишини шафқатсизлик билан ўлдирган.
                
                Чикатилонинг оилавий ҳаётида ҳамма нарса силлиқ ва хотиржам эди. Хотини унинг барча қилмишларини билгач, эшитганларига ишонмади. Унинг хотиржам, мулойим, меҳнаткаш ва ҳамдард эри, икки фарзанднинг отаси, болаларни шафқатсизларча йўқ қилиб, кейин уйга қайтгач, ўз қизи ва ўғли билан ўйнай олмасди, унинг фикрича.
                
                Яқинларининг таъбири билан, пашшага ҳам озор етказа олмайдиган букри, камтарин, ўқимишли, эркак узоқ йиллар давомида болаларни ваҳший ва аёвсиз ўлдирган. Чикатилонинг фотосуратига қараб, уни руҳий жиҳатдан беқарор ва қўрқинчли деб аташ қийин.
                
                1970 йил 15 августда Андрей Чикатило Новошахтинскдаги 32-сонли мактаб-интернатга бош ўқитувчи лавозимига қабул қилинади ва 1970 йил 1 сентябрда рус тили ва адабиёти ўқитувчиси лавозимига ўтказилади. Чикатило бир муддат шу мактаб директори сифатида ҳам ишлаган. Аммо кейин ўз шогирдларига нисбатан жинсий зўравонлик содир қилгани учун ишдан «ўз ихтиёри билан» бўшатилади.
                
                1978 йилда у оиласи билан Шахталарга кўчиб ўтади ва у ерда сентябрь ойида 33-сонли ўқув юртида ўқитувчи бўлиб ишлай бошлади. Бу ерда Чикатило ўн беш ёшли Володя Шербаковга тегажоғлик қилмоқчи бўлди. Чикатило тарбиячи бўлиб ишлаётганида нафақат қизлар, балки ўғил болалар ҳам уни жинсий қизиқтириши, шунингдек, қурбоннинг қаршилигини ва ҳайқириқлари унинг шаҳватини қўзғашини пайқайди.
                
                У ўзининг бўлажак қурбонларини кўпинча автобус бекатлари ва вокзалларда учратар, кейин эса қандайдир асосли баҳона билан уларни ўрмон ҳудудига ёки бошқа шу каби жойга олиб борарди. Қурбонлар хавф-хатарни сезмай, ширинсўз, сокин, ақлли одам кетидан эргашар, улар қочиб кетишни хаёлига ҳам келтирмасди.
                
                Терговчилар даҳшатли жиноятчининг портретини олиш учун мурожаат қилган психиатр Александр Бухановский қотилнинг руҳий касал ёки гомосексуал эканлиги ҳақидаги версияни дарҳол рад этди. Унинг фикрича, жиноятчи оиласи, фарзандлари ва иши бўлган оддий, эътиборга лойиқ совет фуқароси – қотилнинг лақабларидан бири “граждан Икс” эди. Фуқаролик кийимида бўлган полициячилар доимий равишда электр поездларида ўлжа сифатида саёҳат қиларди. Таганрог – Донецк – Ростов – Сальск йўналиши бўйлаб милиция ходимлари томонидан назорат қилинган. Чикатило дружинник сифатида ушбу операцияда қатнашган ва поезд станцияларида навбатчилик қилиб, милицияга ўзини тутишга «ёрдам берган».
                
                1984 йилга келиб, Чикатилони бутун Иттифоқ қидиради. Унинг психологик портрети аллақачон мавжуд, тахминий фотороботи ҳам, бегуноҳ одамлар аллақачон унинг жиноятлари учун судланган. Тасодифан Андрей Чикатило кичик жиноят учун ҳибсга олинади, у ҳам ўша машъум қотилликларга алоқадорлиги текширилади, аммо тезкор ходимларда камтарона ходим, собиқ ўқитувчи, милиция дружинниги ҳеч қандай шубҳа уйғотмайди ва уни қўйиб юборишади.
                
                Бу хатолик Чикатилога Новочеркасскга кўчиб ўтиш ва қотилликларни давом эттириш имконини беради. 1990 йилгача у яна ўндан ортиқ одамни ўлдиради.
                
                Темир йўлдан унча узоқ бўлмаган жойда, охирги қотилликни содир этган Чикатилони милиционер пайқаб қолади. Ўрмондан костюм-шим ва галстук кийиб чиққан ғалати одам ёш тезкор ходимнинг эътиборини тортади, унинг исми баённомага ёзиб қўйилади. Кейинчалик, жасад топилгандан сўнг, Чикатило назоратга олинади. Шундай қилиб, 12 йил ва 54 қотилликдан сўнг, Собиқ Иттифоқдаги энг даҳшатли маньяк қўлга олинади, у оддий одамга ўхшарди, лекин ичида ҳайвон яширин эди.</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Тед болалигидан одамови бўлган, лекин яхши ўқирди. Чиройли кўриниш ва хотиржам феъл-атвори тенгдошлар орасида уни ажратарди. Мактабни тугатгандан сўнг, у Пьюжет-Саунд университетига ўқишга кирди ва у ерда бир йил таҳсил олади, сўнгра хитой тилини ўрганиш учун Вашингтон университетига ўтади. Университетда Стефани исмли қиз билан севишади. Қиз бадавлат оиладан эди, лекин уларнинг муносабатлари аянчли якунланди – қиз уни ташлаб, ота-онасини танлади. Психиатрларнинг таъкидлашича, бу ажралиш Теднинг руҳий саломатлигида бурилиш нуқтаси бўлган бўлиши мумкин.

                Тед Банди, шунингдек, Сиэтл инқироз марказининг ўз жонига қасд қилиш бўйича ишонч телефонида оператор бўлиб ишлаган. У ерда у энг машҳур китоблардан бири – The Stranger Beside Me («Ёнимдаги нотаниш») муаллифига айланган Энн Рул билан учрашди.
                
                 
                
                Тед ҳатто Вашингтон университетига психология йўналишига ўқишга киради ва у ерда ажойиб натижалар кўрсатади, ҳамда психология бўйича илмий даражага эга бўлади.
                
                Кейинчалик у ҳуқуқшунослик факультетига ўқишга киради, лекин у ерда ўртача баҳоларга ўқирди, бу эса унинг руҳиятига зарба берган учинчи ҳалокатли компонент эди, чунки у ҳар доим энг яхши бўлишни хоҳларди.
                
                Республикачиларнинг Калифорнияга сафари пайтида у Стефани билан учрашди ва у билан яна учраша бошлади. У Тедда содир бўлган ўзгаришлардан ҳайратда қолди: у муваффақиятли сиёсий ва юридик мартаба ёқасида бўлган профессионалга айланди. Шу билан бирга, у Элизабет Клепфер билан ишқий муносабатларни бошлади, уларнинг муносабатлари маньякнинг қамоққа олинишигача давом этди.
                
                Қизиқарли факт: қайсидир пайтда қиз севгилисининг хатти-ҳаракатларида нимадир ғалати эканлигини сезди ва кейин уни фотороботлардан бирида таниди. Клепфер дарҳол полицияга мурожаат қилди, аммо далиллар етарли эмасди ва унинг шубҳалари эътиборга олинмади.
                
                Элизабет билан учрашишни давом эттириб, эркак кейинчалик унинг хотини бўлган ва 1982 йилда қизини дунёга келтирган Керол Энн Бун билан ишқий муносабатларни бошлади.
                
                Банди психология ва юриспруденциядан хабардорлиги унга кейинчалик қўл келди.
                
                Расман унинг биринчи қурбонлари 1974 йилда пайдо бўлган, аммо улар илгари ҳам бўлганми, номаълум, чунки у ўзи атиги 36 та қотилликни тан олган, гарчи кўпчилик тадқиқотчилар қурбонларнинг ҳақиқий сони юздан ошганига ишонишади ва у анча олдин ўлдиришни бошлаган.
                
                Теднинг биринчи ҳужжатлаштирилган қурбонлари: Вашингтон университети талабалари Карен Спаркс, раққоса ва об-ҳаво маълумотчиси Линда Хили. Ўшанда эркак 27 ёшда эди. Айнан ўша йили талаба қизлар ҳар ойда биттадан йўқола бошлади.
                
                Гувоҳларнинг таъкидлашича, Тед чиройли кўриниши ва озода кийимлари туфайли қизлар ишончига кирган. У ўзини жабрланувчи ёки полициячи сифатида кўрсатган: сохта гипс кийиб, қўлига таёқчаларни олиб, қизлардан машинага етиб боришда ёрдам сўраган, сўнг уларга ташланиб, ҳушсиз ҳолда калтаклаган, шафқатсизларча зўрлаган, тана қисмларини бўлаклаган.
                
                 
                
                У ўша пайтда Сиэтлдаги жиноятларнинг олдини олиш бўйича маслаҳат комиссияси директори ёрдамчиси бўлиб ишга киради ва у ерда ўзи аёллар учун зўрлашнинг олдини олиш бўйича китоб ёзган.
                
                Газеталар ёш қизларнинг ғойиб бўлиши ҳақида тобора кўпроқ ёза бошлади, гувоҳларнинг айтишича, улар «Фольксваген» (Тед Бандининг биринчи машинаси)даги йигитга ёрдам беришганини кўрган. Бу унинг фотороботини тузишга ёрдам берди, аммо ўша даврнинг муаммоси турли штатларнинг полицияси ўртасидаги алоқанинг йщқлиги эди ва Тед адвокат сифатида буни биларди, шунинг учун у мамлакат бўйлаб ҳаракатлана бошлади, қизлар эса турли штатларда йўқола бошлади.
                
                Қочиб қутулишга муваффақ бўлган ягона қурбон 18 ёшли Кэрол ДаРонч эди. Эркак уни бошқа томонга етаклаётганини у тушунди, гарчи улар участкага боришлари керак эди. Кэрол машинадан сакраб тушади, Банди унинг ортидан қувиб, уни калтаклашга уринди, лекин қиз қочишга ва ҳаракатланаётган машинани тўхтатишга муваффақ бўлди. У полиция бўлимига олиб боришни сўради ва у ерда ҳамма тафсилотларни айтиб, ҳужумчини тасвирлаб беради.
                
                Кейинчалик Тед ҳақиқий супер юлдузга айланди, суд барча штатларда ва бошқа бир қатор мамлакатларда трансляция қилинди. Бандининг ўзи ҳамиша суд мажлисларида доимо яхши кийинган ва ҳакамлар ҳайъати ва судья билан хушмуомалалик билан мулоқот қиларди. У жиноятчидан кўра кўпроқ супер юлдузга ўхшарди. Унинг озод этилиши шарафига пикетлар ўтказган суд биносига келган қизлар, бундай нафис келишган одам даҳшатли қотил маньяк бўлиши мумкинлигига ишонишмасди.
                
                Тед барибир ўлимга ҳукм қилинади, лекин ҳукм ижросини яна тўққиз йилга кечиктиришда давом этади. 1989 йил 4 январь куни эрталаб соат 7:16 да Тед Банди электр стулда қатл қилинди.
                
                Йиллар давомида мафтункор қотил ва манипуляторнинг бу ҳикояси машҳур бўлиб қолди.</p>
        </div>
        <div class="wrapper">
            <p>09.08.2022</p>
            <a class="wrapper__link" href="./index.html"><h2 class="wrapper__title__two">Шаънини ҳимоя қилган келин ҳикояси</h2><a>
            <p class="wrapper__desc">Кўз олдида

                Кичкина Роберт Ли Йейтс 1952 йил 27 майда туғилган ва Вашингтоннинг Ок-Харбор шаҳрида ўртача оилада ўсган. Мактаб йилларида у хорда қўшиқ куйлаган, бейсболга меҳр қўйган ва мактабнинг бейсбол жамоаси аъзоси бўлган, бу соҳада у бир оз муваффақиятга эришган ҳам. Йейтс бўш вақтларида кемпинг, балиқ овлаш ва кийик ови билан шуғулланарди. Кичкина Роберт жуда уятчан эди, гарчи кўпчилик муваффақиятли спортчи билан дўст бўлишни хоҳласа-да, унинг ўзи биттагина Эл Гатти исмли дўсти билан яқин дўст эди.
                
                Ўрта мактабни битиргач, Йетс ва Гатти Оак-Харбордан 28 мил узоқликда жойлашган «Skagit Valley Community College» коллежига ўқишга киришади ва у ерда Роберт тиббиётни ўрганаади. Кейин у 20 ёшида биринчи хотини Ширли Найландерга уйланди. У, шунингдек, Уолл коллежига дастлабки тиббий тайёргарлик бўйича ўқишга киради. Икки йил ўтгач, улар ажрашади ва у 1975 йилда Вашингтон штатидаги қамоқхонада бир неча ойни ахлоқ тузатиш ишлари ходими сифатида ўтказади. Бир неча ой ўтгач, у иккинчи хотини Линдага уйланади.
                
                1977 йилга келиб у АҚШ армияси сафига қўшилди ва бир нечта фуқаролик транспорти самолётлари ва вертолётларини бошқариш сертификатига эга бўлди. У халқаро хизмат сафарларига ҳам чиқар ва у борган баъзи мамлакатлар Германия ва Гаити ҳамда Сомалида БМТ тинчликпарвар миссиялари учун бўлган.
                
                19 йиллик хизматдан сўнг, Роберт 1996 йил апрель ойида яхши карьерани тугатиб, нафақага чиқди. У бутун умри давомида кўплаб хизмат мукофотлари ва медаллар билан тақдирланган, шу жумладан АҚШ армиясининг авиатори кўкрак нишони.
                
                Роберт ва Линданинг беш нафар фарзанди бор эди – бир ўғил ва тўрт қиз. Оила Спокане шаҳрига жойлашди. Афтидан, у яхши кекса америкаликнинг идеал тимсоли: ватанпарварлик ва ўз ватанига содиқ хизмат қилиш руҳи, оилали, балиқ овлашни яхши кўрадиган намунали ота.
                
                 Яширин ҳаёт
                
                2000 йил апрель ойига келиб, бу обрў ўрнини Вашингтон штатининг турли туманларида ёш қизлар, аёллар ва бир эркакнинг камида 16 та қотиллигини содир этган кетма-кет қотил лақаби эгаллади. Йейтс 1975-1998 йилларда даҳшатли қотилликларни содир этган. Унинг қурбонларининг деярли барчаси Спокандаги Шарқий Спраг проспектида ишлаган фоҳиша аёллардир. Кўпинча, Йейтс биринчи навбатда қизларнинг хизматидан фойдаланган, баъзида улар бирга гиёҳванд моддаларни истеъмол қилган, шундан сўнг у уларни ўлдирган ва жасадларни қишлоқда қолдирган. Унинг барча қурбонлари бош қисмидаги ўқ жароҳатларидан вафот этган. Қотилликларнинг саккизтаси 25 калибрли Равен автомати билан содир этилган ва битта қотилликка уриниш худди шу русумдаги тўппонча билан содир этилган.
                
                Икки қурбоннинг танаси ёриб кўрилганда қотилнинг юракни нишонга олгани маълум бўлди. Йейтс қотилликларининг ғалати тафсилотларидан бири Мелоди Мерфиннинг иши билан боғлиқ бўлиб, унинг жасади Йейтс оиласи уйининг ётоқхона деразаси ташқарисига кўмилган, хотини эса шу пайтда хонада ухлаб ётган.
                
                Кристин Смит секс-ишчи бўлиб, Йейтс қўлидаги суиқасддан омон қолган ва у томонидан талон-тарож қилинган. Бу 1998 йилда содир бўлган ва у ўша пайтда 32 ёшда эди. У тўғридан-тўғри полицияга бориб, ҳужумчининг тавсифини берди. Йейтс тавсифга мос келди ва унда ДНК топшириш сўралади.
                
                2000 йил 18 апрелда Йейтс Женнифер Жозефни ўлдиришда айбланиб ҳибсга олинган. Унинг оқ “Корвет”и тинтув қилинади ва полиция унда Женнифернинг қотиллигига алоқадор қон топди. Улар бошқа 12 қурбоннинг ДНК далилларини топдилар, шу жумладан ўз ҳовлисида дафн этилган Мелоди Мерфиннинг жасадини ҳам.
                
                Қизиғи, Йейтс жиноят содир бўлган жой яқинида патруль ходимлари томонидан тўхтатилган, бироқ улар унинг муносиб кўриниши ва ориентировкада бошқа маркадаги автомобиль тасвирлангани учун қўйиб юборишган.
                
                Суддан сўнг
                
                Даҳшатли қотиллик учун Йейтс Спокан округи Олий судида 13 та биринчи даражали қотиллик ва битта қотилликка уринишда айбланган. У ўлим жазосини олмаслик учун ўз айбини тан олди. Шунингдек, у қурбон бўлганларнинг оила аъзоларидан кечирим сўради. У 408 йиллик қамоқ жазосини олди.
                
                Бироқ, ҳикоя шу билан тугамади. Гарчи у аллақачон қамоққа олинган бўлса-да, Йейтс яна иккита жиноятда айбланган – Мелинда Л. Мерсер (1997 йилда) ва Конни Эллис (1998 йилда) қотилликлари. У айбдор деб топилди ва ўлимга ҳукм қилинди. У 2002 йил 3 октябрда ўлдирадиган инъекциядан ўлиши керак эди. Аммо Йейтс аввалги ҳукмини адолатсиз деб ҳисоблади ва апелляцияга беради. 2007 йилда Вашингтон Олий суди апелляцияни рад этди ва ҳатто АҚШ Олий суди қарорни кўриб чиқишдан бош тортди. 2008 йил 19 сентябрга ижро муддати белгиланади, аммо кейинги мурожаатлар туфайли кечиктирилади.
                
                2013 йилда юристлар жамоаси Йейтснинг руҳий касал бўлганлиги ва унинг қотилликларига сабаб бўлган оғир парафилия касаллигидан азият чекканлиги ҳақида ариза беришган. Бу апелляция ютқазилади, аммо Вашингтон штатида қатл қилинишидан олдин, ўлим жазоси бекор қилинади, Йейтс умрбод қамоқ жазосига ўтказилди</p>
        </div>
        </div>
    </div>
</body>
</html>